<div class="RichText ztext Post-RichText css-jflero" options="[object Object]"><p data-first-child="" data-pid="RtcHsr7a">人生旦夕祸福，宇宙起始变化，《易经》这部宝典早已讲透了。现代，很多人学习《易经》，无非是想预测人生的吉凶变化，未来的生活能否顺顺利利。然而，很多人却连《易经》的原始经文都没有看过只言半语，这又谈何研习《易经》呢？</p><p data-pid="8tZOQc1b">古人经籍在胸，出口成诵，下笔成文。今天，我们读书，没必要完全延袭古人的读书方法。但对于学《易经》，还是要经常把卦辞、爻辞、象辞、彖辞拿来仔细揣摩。</p><p data-pid="Z18qA2gv"><b> 熟读经文是学习《易经》最基本的要求，好比一座大厦的根基，根基稳了大厦才能更高，学习《易经》基础一定要好好打牢。</b></p><p data-pid="CH9waKRu"> 说到《易经》的原文其实就是<b>伏羲氏创画的先天八卦</b>，也就是我们经常说的<b>无字天书</b>。因为伏羲氏当年根本还没有文字，所以《易经》整部书只有图像，是一种比文字更早的符号表达。</p><figure data-size="normal"><noscript><img src="https://pic1.zhimg.com/v2-cd94bed3e0766ccc76bdcd08c66ba930_b.jpg" data-caption="" data-size="normal" data-rawwidth="640" data-rawheight="493" class="origin_image zh-lightbox-thumb" width="640" data-original="https://pic1.zhimg.com/v2-cd94bed3e0766ccc76bdcd08c66ba930_r.jpg"/></noscript><div><img src="https://pic1.zhimg.com/80/v2-cd94bed3e0766ccc76bdcd08c66ba930_1440w.webp" data-caption="" data-size="normal" data-rawwidth="640" data-rawheight="493" class="origin_image zh-lightbox-thumb lazy" width="640" data-original="https://pic1.zhimg.com/v2-cd94bed3e0766ccc76bdcd08c66ba930_r.jpg" data-actualsrc="https://pic1.zhimg.com/v2-cd94bed3e0766ccc76bdcd08c66ba930_b.jpg" data-original-token="v2-cd94bed3e0766ccc76bdcd08c66ba930" height="493" data-lazy-status="ok"></div></figure><p data-pid="rvqG8zNd">今天，若要我们看一个上古时的文字符号，我们的思想跟它完全无法对接，这就导致《易经》文化变得极难理解。</p><p data-pid="697Ak_Bp">但好在历史的发展中，易经不断演变，周文王拘而演周易，推八卦为六十四卦，并作卦辞，周公父子作爻辞。其后孔子作《易传》，为《易经》插上飞翔的翅膀，我们把他叫做《十翼》。</p><p data-pid="MNVCpI7N">《易经》分“经”跟“传”两大部分，<b>“经”就是卦象、卦名，还有周文王周公父子写的卦辞和爻辞</b>。<b>“传”就是《十翼》，即是对“经”所作的注解</b>，它让《易经》更丰富，更加有价值、有内涵。</p><figure data-size="normal"><noscript><img src="https://pic2.zhimg.com/v2-531168b0965a89327723ce3b7723cb4d_b.jpg" data-caption="" data-size="normal" data-rawwidth="696" data-rawheight="339" class="origin_image zh-lightbox-thumb" width="696" data-original="https://pic2.zhimg.com/v2-531168b0965a89327723ce3b7723cb4d_r.jpg"/></noscript><div><img src="https://pic2.zhimg.com/80/v2-531168b0965a89327723ce3b7723cb4d_1440w.webp" data-caption="" data-size="normal" data-rawwidth="696" data-rawheight="339" class="origin_image zh-lightbox-thumb lazy" width="696" data-original="https://pic2.zhimg.com/v2-531168b0965a89327723ce3b7723cb4d_r.jpg" data-actualsrc="https://pic2.zhimg.com/v2-531168b0965a89327723ce3b7723cb4d_b.jpg" data-original-token="v2-531168b0965a89327723ce3b7723cb4d" height="339" data-lazy-status="ok"></div></figure><p data-pid="w5jDniJB">《十翼》（翼为辅助），包括彖（上、下），象（上、下），系辞（上，下），文言，说卦，序卦，杂卦七种十篇。</p><ul><li data-pid="KvOwQVNJ"><b>首先《系辞传》，是《易经》全盘的大要，也就是我们今天所讲的概要或者导论，分上、下两篇；</b></li><li data-pid="aORsCSkr"><b>彖与象，是依《易经》分上下篇（第一卦至第三十卦为上篇，三十一卦至六十四卦为下篇）而分上下。</b></li><li data-pid="FvQfSdBH"><b>《彖辞》是解释卦辞的，解释全卦的大要；</b></li><li data-pid="BQ2LcBhH"><b>《象传》分成大象和小象，一般把说明全卦卦象的称为《大象传》，把说明爻象的称为《小象传》；</b></li><li data-pid="EpMZS1jP"><b>《文言传》只论及乾坤二卦，仔细加以解说；</b></li><li data-pid="cJVJh0jW"><b>《说卦传》说明八卦所代表的意义，以及八卦相重的由来；</b></li><li data-pid="KVz-kFmk"><b>《序卦传》解释六十四卦的排列顺序。</b></li><li data-pid="nMDn9baN"><b>《杂卦传》并无次序，解释了六十四卦卦名的含义和特点，将意义相对或相关的两卦放在一起解释；</b></li></ul><p data-pid="etmDFCDI">如今，我们所说的《易经》已经包含《易传》在内，成为一门独立而完整的经典了。它的主体是六十四卦的卦图、卦辞、爻辞、彖传、象传、文言传、系辞传。一般来说，研究《易经》，大部分的精力都是用在这里。</p><p data-pid="uUFP3ofX">为帮助大家更好的理解学习《易经》，今天总结了易经六十四卦每一卦的卦辞、爻辞、彖辞、象辞，按64卦卦序排版整理，史上最全，全文2万字，你想要的原始经文，吐血整理，需要的点赞、收藏。</p><hr><h2>01 乾卦 乾为天 乾上乾下 </h2><p data-pid="Bkai9JSy">乾：元，亨，利，贞。 </p><p data-pid="J-ZSeRr4"><b>《彖》曰：</b>大哉乾元，万物资始，乃统天。云行雨施，品物流形。大明始终，六位时成，时 乘六龙以御天。乾道变化，各正性命，保合大和，乃利贞。首出庶物，万国咸宁。</p><p data-pid="vDsDcHID"><b>《象》曰：</b>天行健，君子以自强不息。潜龙勿用，阳在下也。见龙再田，德施普也。终日乾 乾，反复道也。或跃在渊，进无咎也。飞龙在天，大人造也。亢龙有悔，盈不可久也。用 九，天德不可为首也。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：潜龙勿用。</td><td>《象》曰：潜龙勿用，阳在下也。</td></tr><tr><td>九二：见龙在田，利见大人。</td><td>《象》日：见龙在田，德施普也。</td></tr><tr><td>九三：君子终日乾乾，夕惕若厉，无咎。</td><td>《象》曰：终日乾乾，反复道也。</td></tr><tr><td>九四：或跃在渊，无咎。</td><td>《象》曰：或跃在渊，进无咎也。</td></tr><tr><td>九五：飞龙在天，利见大人。</td><td>《象》曰：飞龙在天，大人造也。</td></tr><tr><td>上九：亢龙有悔。</td><td>《象》日：亢龙有悔，盈不可久也。</td></tr></tbody></table><h2><b>02 坤卦 坤为地 坤上坤下</b></h2><p data-pid="LVsxsl9A">坤：元亨，利牝马之贞。君子有攸往，先迷后得主。利西南得朋，东北丧朋。安贞吉。</p><p data-pid="2KRpSsQg"><b>《彖》曰：</b>至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。</p><p data-pid="diS-wgDN"><b>《象》曰：</b>地势坤，君子以厚德载物。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：履霜，坚冰至。</td><td>《象》曰：履霜坚冰，阴始凝也。驯致其道，至坚冰也。</td></tr><tr><td>六二：直方大，不习，无不利。</td><td>《象》曰：六二之动，直以方也。不习，无不利，地道光也。</td></tr><tr><td>六三：含章可贞。或从王事，无成有终。</td><td>《象》曰：含章可贞；以时发也。或从王事，知光大也。</td></tr><tr><td>六四：括囊，无咎无誉。</td><td>《象》曰：括囊无咎，慎不害也。</td></tr><tr><td>六五：黄裳，元吉。</td><td>《象》曰：黄裳元吉，文在中也。</td></tr><tr><td>上六：龙战于野，其血玄黄。</td><td>《象》曰：龙战于野，其道穷也。</td></tr></tbody></table><h2><b>03 屯卦 水雷屯 坎上震下</b></h2><p data-pid="bB2uriX9">屯：元亨利贞。勿用有攸往，利建侯。</p><p data-pid="T4ynMmKh"><b>《彖》曰：</b>屯，刚柔始交而难生。动乎险中，大亨贞。雷雨之动满盈，天造草昧，宜建侯而 不宁。</p><p data-pid="w7Dy_yZO"><b>《象》曰：</b>云雷屯，君子以经纶。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：磐桓，利居贞，利建侯。</td><td>《象》曰：虽磐桓，志行正也。以贵下贱，大得民也。</td></tr><tr><td>六二：屯如邅如，乘马班如。匪寇，婚媾，女子贞不字，十年乃字。</td><td>《象》曰：六二之难，乘刚也。十年乃字，反常也。</td></tr><tr><td>六三：既鹿无虞，惟入于林中。君子几，不如舍，往吝。</td><td>《象》曰：既鹿无虞，以纵禽也。君 子舍之，往吝，穷也。</td></tr><tr><td>六四：乘马班如，求婚媾，往吉，无不利。</td><td>《象》曰：求而往，明也。</td></tr><tr><td>九五：屯其膏，小贞吉，大贞凶。</td><td>《象》曰：屯其膏，施未光也。</td></tr><tr><td>上六：乘马班如，泣血涟如。</td><td>《象》曰：泣血涟如，何可长也。</td></tr></tbody></table><h2><b>04 蒙卦 山水蒙 艮上坎下</b></h2><p data-pid="DVUEQb63">蒙：亨。匪我求童蒙，童蒙求我。初噬告，再三渎，渎则不告。利贞。</p><p data-pid="F_RTef7C"><b>《彖》曰：</b>蒙，山下有险，险而止，蒙。蒙亨，以亨行时中也。匪我求童蒙，童蒙求我，志 应也。初噬告，以刚中也。再三渎，渎则不告，渎蒙也。蒙以养正，圣功也。</p><p data-pid="ZzY_PezA"><b>《象》曰：</b>山下出 泉，蒙。君子以果行育德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：发蒙，利用刑人，用说桎梏；以往吝。</td><td>《象》曰：利用刑人， 以正法也。</td></tr><tr><td>九二：包蒙，吉。纳妇，吉；子克家。</td><td>《象》曰：子克家，刚柔接也。</td></tr><tr><td>六三：勿用娶女，见金夫，不有躬，无攸利。</td><td>《象》曰：勿用娶女，行不顺也。</td></tr><tr><td>六四：困蒙，吝。</td><td>《象》曰：困蒙之吝，独远实也。</td></tr><tr><td>六五：童蒙，吉。</td><td>《象》曰：童蒙之吉，顺以巽也。</td></tr><tr><td>上九：击蒙，不利为寇，利御寇。</td><td>《象》曰：利用御寇，上下顺也。</td></tr></tbody></table><h2><b>05 需卦 水天需 坎上乾下</b></h2><p data-pid="Ty9wfG_x">需：有孚，光亨，贞吉。利涉大川。</p><p data-pid="EXGyru36"><b>《彖》曰：</b>需，须也，险在前也。刚健而不陷，其义不困穷矣。需有孚，光亨，贞吉。位乎 天位，以正中也。利涉大川，往有功也。</p><p data-pid="5_tYjlbX"><b>《象》曰：</b>云上於天，需。君子以饮食宴乐。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：需 于郊，利用恒，无咎。</td><td>《象》曰：需于郊，不犯难行也。利用恒，无咎；未失常也。</td></tr><tr><td>九二：需于沙，小有言，终吉。</td><td>《象》曰：需于沙，衍在中也。虽小有言，以终吉也。</td></tr><tr><td>九三：需于泥，致寇至。</td><td>《象》曰：需于泥，灾在外也。自我致寇，敬慎不败也。</td></tr><tr><td>六四：需于血，出自穴。</td><td>《象》曰：需于血，顺以听也。</td></tr><tr><td>九五：需于酒食，贞吉。</td><td>《象》曰：酒食贞吉，以中正也。</td></tr><tr><td>上六：入于穴，有不速之客三人 来，敬之终吉。</td><td>《象》曰：不速之客来，敬之终吉。虽不当位，未大失也。</td></tr></tbody></table><h2><b>06 讼卦 天水讼 乾上坎下</b></h2><p data-pid="0FO3oY21">讼：有孚，窒惕，中吉。终凶。利见大人，不利涉大川。</p><p data-pid="CYFcDcBM"><b>《彖》曰：</b>讼，上刚下险，险而健，讼。讼有孚，窒惕，中吉，刚来而得中也。终凶，讼不可成也。利见大人，尚中正也。不利涉大川，入于渊也。</p><p data-pid="NpRWhWPm"><b>《象》曰：</b>天与水违行，讼。君子以作事谋始。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：不永所事，小有言，终吉。</td><td>《象》曰：不永所事，讼不可长也。虽有小言，其辩明也。</td></tr><tr><td>九二：不克讼，归而逋，其邑人三百户无眚。</td><td>《象》曰：不克讼，归逋窜也。自下讼上， 患至掇也。</td></tr><tr><td>六三：食旧德，贞厉，终吉。或从王事，无成。</td><td>《象》曰：食旧德，从上吉也。</td></tr><tr><td>九四：不克讼，复自命，渝安贞，吉。</td><td>《象》曰：复即命，渝安贞；不失也。</td></tr><tr><td>九五：讼，元吉。</td><td>《象》曰：讼，元吉，以中正也。</td></tr><tr><td>上九：或锡之鞶带，终朝三褫之。</td><td>《象》曰：以讼受福，亦不足敬也。</td></tr></tbody></table><h2><b>07 师卦 地水师 坤上坎下 </b></h2><p data-pid="600j6wBM">师：贞，丈人吉，无咎。</p><p data-pid="gNXkdyAB"><b>《彖》曰：</b>师，众也，贞正也，能以众正，可以王矣。刚中而应，行险而顺，以此毒天下， 而民从之，吉又何咎矣？</p><p data-pid="NXc2WLcP"><b>《象》曰：</b>地中有水，师，君子以容民蓄众。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：师出以律，否臧凶。</td><td>《象》曰：师出以律， 失律凶也。</td></tr><tr><td>九二：在师，中吉，无咎，王三锡命。</td><td>《象》曰：在师中吉，承天宠也。王三锡命，怀万邦也。</td></tr><tr><td>六三：师或舆尸，凶。</td><td>《象》曰：师或舆尸，大无功也。</td></tr><tr><td>六四：师左次，无咎。</td><td>《象》曰：左次无咎，未失常也。</td></tr><tr><td>六五：田有禽，利执；言，无咎。长子帅师，弟子舆尸，贞凶。</td><td>《象》曰：长子帅师，以中行也。弟子舆师，使不当也。</td></tr><tr><td>上六：大君有命，开国承家，小人勿用。</td><td>《象》曰：大君有命，以正功也。小人勿用，必乱邦也。</td></tr></tbody></table><h2><b>08 比卦 水地比 坎上坤下</b></h2><p data-pid="YxhCuG1H">比：吉。原筮，元永贞，无咎。不宁方来，后夫凶。</p><p data-pid="roMLiS6S"><b>《彖》曰：</b>比，吉也。比，辅也，下顺从也。原筮，元永贞，无咎，以刚中也。不宁方来，上 下应也。后夫凶，其道穷也。</p><p data-pid="v1vyUOZf"><b>《象》曰：</b>地上有水，比。先王以建万国，亲诸侯。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：有孚比之，无咎。有孚盈缶，终来有它吉。</td><td>《象》曰：比之初六，有它吉也。</td></tr><tr><td>六二：比之自内，贞吉。</td><td>《象》曰：比之自内，不自失也。</td></tr><tr><td>六三：比之匪人。</td><td>《象》曰：比之匪人，不亦伤乎？</td></tr><tr><td>六四：外比之，贞吉。</td><td>《象》曰：外比于贤，以从上也。</td></tr><tr><td>九五：显比，王用三驱，失前禽。邑人不诫，吉。</td><td>《象》曰：显比之吉，位正中也。舍逆取顺，失前禽也。邑人不诫，上使中也。</td></tr><tr><td>上六：比之无首，凶。</td><td>《象》曰：比之无首，无所终也。</td></tr></tbody></table><h2><b>09 小畜卦 风天小畜 巽上乾下 </b></h2><p data-pid="Cnu5A7YL">小畜：亨。密云不雨，自我西郊。</p><p data-pid="DCCEYKnu"><b>《彖》曰：</b>小畜；柔得位而上下应之，曰小畜。健而巽，刚中而志行，乃亨。密云不雨， 尚往也。自我西郊，施未行也。</p><p data-pid="Xim7CD3q"><b>《象》曰：</b>风行天上，小畜。君子以懿文德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：复自道，何其咎？吉。</td><td>《象》曰：复自道， 其义吉也。</td></tr><tr><td>九二：牵复，吉。</td><td>《象》曰：牵复在中，亦不自失也。</td></tr><tr><td>九三：舆说辐，夫妻反目。</td><td>《象》曰：夫 妻反目，不能正室也。</td></tr><tr><td>六四：有孚，血去惕出，无咎。</td><td>《象》曰：有孚惕出，上合志也。</td></tr><tr><td>九五：有孚挛如，富以其邻。</td><td>《象》曰：有孚挛如，不独富也。</td></tr><tr><td>上九：既雨既处，尚德载。妇贞厉。月几望，君子征凶。</td><td>《象》曰：既雨既处，德积载也。 君子征凶，有所疑也。</td></tr></tbody></table><h2><b>10 履卦 天泽履 乾上兑下</b></h2><p data-pid="Xr59Fzr9">履：履虎尾，不咥人，亨。</p><p data-pid="mNnlqmJ2"><b>《彖》曰：</b>履，柔履刚也。说而应乎乾，是以履虎尾，不咥人，亨。刚中正，履帝位而不 疚，光明也。</p><p data-pid="Eh2szpZl"><b>《象》曰：</b>上天下泽，履。君子以辨上下，定民志。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：素履往，无咎。</td><td>《象》曰：素履之往，独行愿也。</td></tr><tr><td>九二：履道坦坦，幽人贞吉。</td><td>《象》曰：幽人贞吉，中不自乱也。</td></tr><tr><td>六三：眇能视，跛能履。履虎尾，咥人，凶。武人为于大君。</td><td>《象》曰：眇能视，不足以 有明也。跛能履，不足以与行也。咥人之凶，位不当也。武人为于大君，志刚也。</td></tr><tr><td>九四：履虎尾，愬愬，终吉。</td><td>《象》曰：愬愬终吉，志行也。</td></tr><tr><td>九五：夬履，贞厉。</td><td>《象》曰：夬履贞厉，位正当也。</td></tr><tr><td>上九：视履考祥，其旋元吉。</td><td>《象》曰：元吉在上，大有庆也。</td></tr></tbody></table><h2><b>11 泰卦 地天泰 坤上乾下</b></h2><p data-pid="jNpWtayK">泰：小往大来，吉亨。</p><p data-pid="GvTD7mkO"><b>《彖》曰：</b>泰，小往大来，吉亨。则是天地交而万物通也，上下交而其志同也。内阳而外阴，内健而外顺，内君子而外小人。君子道长，小人道消也。</p><p data-pid="ceFmFiFI"><b>《象》曰：</b>天地交，泰。后以财成天地之道，辅相天地之宜，以左右民。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：拔茅茹，以其汇，征吉。</td><td>《象》曰：拔茅征吉，志在外也。</td></tr><tr><td>九二：包荒，用冯河，不遐遗。朋亡，得尚于中行。</td><td>《象》曰：包荒，得尚于中行，以光大也。</td></tr><tr><td>九三：无平不陂，无往不复，艰贞无咎。勿恤其孚，于食有福。</td><td>《象》曰：无往不复，天地际也。</td></tr><tr><td>六四：翩翩，不富以其邻，不戒以孚。</td><td>《象》曰：翩翩不富，皆失实也。不戒以孚，中心愿也。</td></tr><tr><td>六五：帝乙归妹，以祉元吉。</td><td>《象》曰：以祉元吉，中以行愿也。</td></tr><tr><td>上六：城复于隍，勿用师。自邑告命，贞吝。</td><td>《象》曰：城复于隍，其命乱也。</td></tr></tbody></table><h2><b>12 否卦 天地否 乾上坤下 </b></h2><p data-pid="iqsD6NZi"> 否：否之匪人，不利君子贞，大往小来。</p><p data-pid="yv1pwSAO"><b> 《彖》曰：</b>否之匪人，不利君子贞，大往小来。则是天地不交而万物不通也，上下不交，而天下无邦也。内阴而外阳，内柔而外刚，内小人而外君子。小人道长，君子道消也。</p><p data-pid="5l881DEd"><b> 《象》曰：</b>天地不交，否。君子以俭德辟难，不可荣以禄。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：拔茅茹，以其汇，贞吉，亨。</td><td>《象》曰：拔茅贞吉，志在君也。</td></tr><tr><td>六二：包承，小人吉，大人否，亨。</td><td>《象》曰：大人否，亨，不乱群也。</td></tr><tr><td>六三：包羞。</td><td>《象》曰：包羞，位不当也。</td></tr><tr><td>九四：有命无咎，畴离祉。</td><td>《象》曰：有命无咎，志行也。</td></tr><tr><td>九五：休否，大人吉。其亡其亡，系于苞桑。</td><td>《象》曰：大人之吉，位正当也。</td></tr><tr><td>上九：倾否，先否后喜。</td><td>《象》曰：否终则倾，何可长也。</td></tr></tbody></table><h2><b>13 同人卦 天火同人 乾上离下 </b></h2><p data-pid="UjMzzJ4b">同人：同人于野，亨。利涉大川，利君子贞。</p><p data-pid="yrAq16EO"><b>《彖》曰：</b>同人，柔得位得中，而应乎乾，曰同人。同人曰，同人于野，亨。利涉大川，乾 行也。文明以健，中正而应，君子正也。唯君子为能通天下之志。</p><p data-pid="4GC5Xjt4"><b>《象》曰：</b>天与火，同人。君子以类族辨物。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：同人于门，无咎。</td><td>《象》曰：出门同人，又 谁咎也。</td></tr><tr><td>六二：同人于宗，吝。</td><td>《象》曰：同人于宗，吝道也。</td></tr><tr><td>九三：伏戎于莽，升其高陵，三岁不兴。</td><td>《象》曰：伏戎于莽，敌刚也。三岁不兴，安行 也。</td></tr><tr><td>九四：乘其墉，弗克攻，吉。</td><td>《象》曰：乘其墉，义弗克也，其吉，则困而反则也。</td></tr><tr><td>九五：同人，先号咷而后笑。大师克相遇。</td><td>《象》曰：同人之先，以中直也。大师相遇，言相克也。</td></tr><tr><td>上九：同人于郊，无悔。</td><td>《象》曰：同人于郊，志未得也。</td></tr></tbody></table><h2>14卦  大有卦  火天大有  离上乾下 </h2><p data-pid="npaX5jUw">大有：元亨。 </p><p data-pid="ftsatNpF"><b>《彖》曰：</b>大有，柔得尊位，大中而上下应之，曰大有。其德刚健而文明，应乎天而时行， 是以元亨。</p><p data-pid="ucF-U8Ti"><b>《象》曰：</b>火在天上，大有。君子以遏恶扬善，顺天休命。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：无交害，匪咎，艰则无咎。</td><td>《象》曰：大有初九，无交害也。</td></tr><tr><td>九二：大车以载，有攸往，无咎。</td><td>《象》曰：大车以载，积中不败也。</td></tr><tr><td>九三：公用亨于天子，小人弗克。</td><td>《象》曰：公用亨于天子，小人害也。</td></tr><tr><td>九四：匪其彭，无咎。</td><td>《象》曰：匪其彭，无咎，明辨晰也。</td></tr><tr><td>六五：厥孚交如，威如，吉。</td><td>《象》曰：厥孚交如，信以发志也。威如之吉，易而无备也。</td></tr><tr><td>上九：自天佑之，吉无不利。</td><td>《象》曰：大有上吉，自天佑也。</td></tr></tbody></table><h2>15 谦卦 地山谦 坤上艮下 </h2><p data-pid="wVgEGPEG"> 谦：亨，君子有终。</p><p data-pid="STWe7cUb"><b> 《彖》曰：</b>谦，亨。天道下济而光明，地道卑而上行。天道亏盈而益谦，地道变盈而流谦， 鬼神害盈而福谦，人道恶盈而好谦。谦尊而光，卑而不可踰，君子之终也。</p><p data-pid="B5NPEVib"><b> 《象》曰：</b>地中有山，谦。君子以裒多益寡，称物平施。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：谦谦君子，用涉大川，吉。</td><td>《象》曰：谦谦君子，卑以自牧也。</td></tr><tr><td>六二：鸣谦，贞吉。</td><td>《象》曰：鸣谦贞吉，中心得也。</td></tr><tr><td>九三：劳谦君子，有终，吉。</td><td>《象》曰：劳谦君子，万民服也。</td></tr><tr><td>六四：无不利，㧑谦。</td><td>《象》曰：无不利，㧑谦，不违则也。</td></tr><tr><td>六五：不富以其邻，利用侵伐，无不利。</td><td>《象》曰：利用侵伐，征不服也。</td></tr><tr><td>上六：鸣谦，利用行师，征邑国。</td><td>《象》曰：鸣谦，志未得也。可用行师，征邑国也。</td></tr></tbody></table><h2>16 豫卦 雷地豫 震上坤下 </h2><p data-pid="Ysv7tya_"> 豫：利建侯行师。</p><p data-pid="Tj0wE-yf"><b> 《彖》曰：</b>豫，刚应而志行，顺以动，豫。豫，顺以动，故天地如之，而况建侯行师乎！天 地以顺动，故日月不过而四时不忒。圣人以顺动，则刑罚清而民服。豫之时义大矣哉！</p><p data-pid="m9nzCMJO"><b> 《象》曰：</b>雷出地奋，豫。先王以作乐崇德，殷荐之上帝，以配祖考。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：鸣豫，凶。</td><td>《象》曰：初六鸣豫，志穷凶也。</td></tr><tr><td>六二：介于石，不终日，贞吉。</td><td>《象》曰：不终日，贞吉；以中正也。</td></tr><tr><td>六三：盱豫，悔。迟有悔。</td><td>《象》曰：盱豫有悔，位不当也。</td></tr><tr><td>九四：由豫，大有得。勿疑，朋盍簪。</td><td>《象》曰：由豫大有得，志大行也。</td></tr><tr><td>六五：贞疾，恒不死。</td><td>《象》曰：六五贞疾，乘刚也。恒不死，中未亡也。</td></tr><tr><td>上六：冥豫，成有渝，无咎。</td><td>《象》曰：冥豫在上，何可长也？</td></tr></tbody></table><h2> 17 随卦 泽雷随 兑上震下 </h2><p data-pid="MPj4fzWw">随：元亨利贞，无咎。</p><p data-pid="1aTxz8Wh"><b>《彖》曰：</b>随，刚来而下柔，动而说，随。大亨贞，无咎，而天下随时。随之时义大矣哉！</p><p data-pid="Z6HMCa9f"><b>《象》曰：</b>泽中有雷，随。君子以向晦入宴息。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：官有渝，贞吉。出门交有功。</td><td>《象》曰： 官有渝，从正吉也。出门交有功，不失也。</td></tr><tr><td>六二：系小子，失丈夫。</td><td>《象》曰：系小子，弗兼与也。</td></tr><tr><td>六三：系丈夫，失小子。随有求，得，利居贞。</td><td>《象》曰：系丈夫，志舍下也。</td></tr><tr><td>九四：随有获，贞凶。有孚，在道以明，何咎？</td><td>《象》曰：随有获，其义凶也。有孚在道， 明功也。</td></tr><tr><td>九五：孚于嘉，吉。</td><td>《象》曰：孚于嘉吉，位正中也。</td></tr><tr><td>上六：拘系之，乃从维之。王用亨于西山。</td><td>《象》曰：拘系之，上穷也。</td></tr></tbody></table><h2>18 蛊卦 山风蛊 艮上巽下 </h2><p data-pid="mDTLSwd9">蛊：元亨，利涉大川。先甲三日，后甲三日。</p><p data-pid="iPtrOVF5"><b>《彖》曰：</b>蛊，刚上而柔下，巽而止，蛊。蛊，元亨，而天下治也。利涉大川，往有事也。 先甲三日，后甲三日，终则有始，天行也。</p><p data-pid="kh9TuU6Z"><b>《象》曰：</b>山下有风，蛊。君子以振民育德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：干父之蛊，有子，考无咎，厉终吉。</td><td>《象》曰：干父之蛊，意承考也。</td></tr><tr><td>九二：干母之蛊，不可贞。</td><td>《象》曰：干母之蛊，得中道也。</td></tr><tr><td>九三：干父之蛊，小有晦，无大咎。</td><td>《象》曰：干父之蛊，终无咎也。</td></tr><tr><td>六四：裕父之蛊，往见吝。</td><td>《象》曰：裕父之蛊，往未得也。</td></tr><tr><td>六五：干父之蛊，用誉。</td><td>《象》曰：干父用誉，承以德也。</td></tr><tr><td>上九：不事王侯，高尚其事。</td><td>《象》曰：不事王侯，志可则也。</td></tr></tbody></table><h2>19 临卦 地泽临 坤上兑下 </h2><p data-pid="Z4XPvtta"> 临：元，亨，利，贞。至于八月有凶。</p><p data-pid="GWbRyb86"><b>《彖》曰：</b>临，刚浸而长。说而顺，刚中而应。大亨以正，天之道也。至于八月有凶，消不 久也。</p><p data-pid="gaejzVj5"><b>《象》曰：</b>泽上有地，临。君子以教思无穷，容保民无疆。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：咸临，贞吉。</td><td>《象》曰：咸临 贞吉，志行正也。</td></tr><tr><td>九二：咸临，吉，无不利。</td><td>《象》曰：咸临，吉，无不利，未顺命也。</td></tr><tr><td>六三：甘临，无攸利。既忧之，无咎。</td><td>《象》曰：甘临，位不当也。既忧之，咎不长也。</td></tr><tr><td>六四：至临，无咎。</td><td>《象》曰：至临无咎，位当也。</td></tr><tr><td>六五：知临，大君之宜，吉。</td><td>《象》曰：大君之宜，行中之谓也。</td></tr><tr><td>上六：敦临，吉，无咎。</td><td>《象》曰：敦临之吉，志在内也。</td></tr></tbody></table><h2>20 观卦 风地观 巽上坤下 </h2><p data-pid="Oz1iiuJV">观：盥而不荐，有孚颙若。</p><p data-pid="gadCRpdC"><b>《彖》曰：</b>大观在上，顺而巽，中正以观天下，观。盥而不荐，有孚颙若，下观而化也。观 天之神道，而四时不忒。圣人以神道设教，而天下服矣。</p><p data-pid="nI-_bdRZ"><b>《象》曰：</b>风行地上，观。先王以省方观民设教</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：童观，小人无咎，君子吝。</td><td>《象》曰：初六童观，小人道也。</td></tr><tr><td>六二：窥观，利女贞。</td><td>《象》曰：窥观女贞，亦可丑也。</td></tr><tr><td>六三：观我生，进退。</td><td>《象》曰：观我生进退，未失道也。</td></tr><tr><td>六四：观国之光，利用宾于王。</td><td>《象》曰：观国之光，尚宾也。</td></tr><tr><td>九五：观我生，君子无咎。</td><td>《象》曰：观我生，观民也。</td></tr><tr><td>上九：观其生，君子无咎。</td><td>《象》曰：观其生，志未平也。</td></tr></tbody></table><h2>21 噬嗑卦 火雷噬嗑 离上震下 </h2><p data-pid="P9qw3-Fw"> 噬嗑：亨。利用狱。</p><p data-pid="2ZKwd3JV"><b>《彖》曰：</b>颐中有物曰噬嗑。噬嗑而亨，刚柔分，动而明，雷电合而章。柔得中而上行， 虽不当位，利用狱也。</p><p data-pid="Np-IoTGn"><b>《象》曰：</b>雷电噬嗑。先王以明罚敕法。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：履校灭趾，无咎。</td><td>《象》曰：履校灭趾，不行也。</td></tr><tr><td>六二：噬肤灭鼻，无咎。</td><td>《象》曰：噬肤灭鼻，乘刚也。</td></tr><tr><td>六三：噬腊肉，遇毒。小吝，无咎。</td><td>《象》曰：遇毒，位不当也。</td></tr><tr><td>九四：“噬干胏，得金矢。利艰贞，吉。</td><td>《象》曰：利艰贞吉，未光也。</td></tr><tr><td>六五，噬干肉得黄金。贞厉，无咎。</td><td>《象》曰：贞厉无咎，得当也。</td></tr><tr><td>上九：何校灭耳，凶。</td><td>《象》曰：何校灭耳，聪不明也。</td></tr></tbody></table><h2>22 贲卦 山火贲 艮上离下 </h2><p data-pid="meVHmywp">贲：亨。小利有所往。</p><p data-pid="HvaNBVZj"><b>《彖》曰：</b>贲，亨，柔来而文刚，故亨。分刚上而文柔，故小利有攸往，天文也。文明以 止，人文也。观乎天文，以察时变；观乎人文，以化成天下。</p><p data-pid="F-M0qdhj"><b>《象》曰：</b>山下有火，贲。君子以明庶政，无敢折狱。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：贲其趾，舍车而徒。</td><td>《象》曰：舍车而徒，义弗乘也。</td></tr><tr><td>六二：贲其须。</td><td>《象》曰：贲其须，与上兴也。</td></tr><tr><td>九三：贲如，濡如，永贞吉。</td><td>《象》曰：永贞之吉，终莫之陵也。</td></tr><tr><td>六四：贲如，皤如，白马翰如，匪寇婚媾。</td><td>《象》曰：六四，当位疑也。匪寇婚媾，终无尤也。</td></tr><tr><td>六五：贲于丘园，束帛戋戋。吝，终吉。</td><td>《象》曰：六五之吉，有喜也。</td></tr><tr><td>上九：白贲，无咎。</td><td>《象》曰：白贲无咎，上得志也。</td></tr></tbody></table><h2>23 剥卦 山地剥 艮上坤下 </h2><p data-pid="eIrfeza6"> 剥：不利有攸往。</p><p data-pid="C8PfLV8p"><b>《彖》曰：</b>剥，剥也。柔变刚也。不利有攸往，小人长也。顺而止之，观象也。君子尚消息 盈虚，天行也。</p><p data-pid="3S4S6Ai9"><b>《象》曰：</b>山附地上，剥。上以厚下安宅。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：剥床以足，蔑贞，凶。</td><td>《象》曰：剥床以足， 以灭下也。</td></tr><tr><td>六二：剥床以辨，蔑贞，凶。</td><td>《象》曰：剥床以辨，未有与也。</td></tr><tr><td>六三：剥之，无咎。</td><td>《象》曰：剥之无咎，失上下也。</td></tr><tr><td>六四：剥床以肤，凶。</td><td>《象》曰：剥床以肤，切近灾也。</td></tr><tr><td>六五：贯鱼。以宫人宠，无不利。</td><td>《象》曰：以宫人宠，终无尤也。</td></tr><tr><td>上九：硕果不食，君子得舆，小人剥庐。</td><td>《象》曰：君子得舆，民所载也。小人剥庐，终不可用也。</td></tr></tbody></table><h2>24 复卦 地雷复 坤上震下 </h2><p data-pid="7KBs5Wt5"> 复：亨。出入无疾，朋来无咎。反复其道，七日来复，利有攸往。</p><p data-pid="B8sW-rfD"><b> 《彖》曰：</b>复。亨。刚反，动而以顺行，是以出入无疾，朋来无咎。反复其道，七日来复，天行也。利有攸往，刚长也。复其见天地之心乎？</p><p data-pid="oQBpnUgR"><b> 《象》曰：</b>雷在地中，复。先王以至日闭关，商旅不行，后不省方。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：不远复，无祗悔，元吉。</td><td>《象》曰：不远之复，以修身也。</td></tr><tr><td>六二：休复，吉。</td><td>《象》曰：休复之吉，以下仁也。</td></tr><tr><td>六三：频复，厉，无咎。</td><td>《象》曰：频复之厉，义无咎也。</td></tr><tr><td>六四：中行独复。</td><td>《象》曰：中行独复，以从道也。</td></tr><tr><td>六五：敦复，无悔。</td><td>《象》曰：敦复无悔，中以自考也。</td></tr><tr><td>上六：迷复，凶，有灾眚。用行师，终有大败，以其国君凶，至于十年，不克征。</td><td>《象》曰：迷复之凶，反君道也。</td></tr></tbody></table><h2>25 无妄卦 天雷无妄 乾上震下 </h2><p data-pid="L81QFuWi"> 无妄：元亨利贞。其匪正有眚，不利有攸往。</p><p data-pid="9aC_3RBc"><b>《彖》曰：</b>无妄，刚自外来而为主于内。动而健，刚中而应，大亨以正，天之命也。其匪正有眚，不利有攸往。无妄之往，何之矣？天命不佑，行矣哉？</p><p data-pid="vckEELmF"><b>《象》曰：</b>天下雷行，物与无妄。先王以茂对时，育万物。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：无妄，往吉。</td><td>《象》曰：无妄之往，得志也。</td></tr><tr><td>六二：不耕获，不菑畲，则利有攸往。</td><td>《象》曰：不耕获，未富也。</td></tr><tr><td>六三：无妄之灾。或系之牛，行人之得，邑人之灾。</td><td>《象》曰：行人得牛，邑人灾也。</td></tr><tr><td>九四：可贞，无咎。</td><td>《象》曰：象曰：可贞无咎，固有之也。</td></tr><tr><td>九五：无妄之疾，勿药有喜。</td><td>《象》曰：无妄之药，不可试也。</td></tr><tr><td>上九：无妄，行有眚，无攸利。</td><td>《象》曰：无妄之行，穷之灾也。</td></tr></tbody></table><h2>26 大畜卦 山天大畜 艮上乾下 </h2><p data-pid="dwLfIuX-"> 大畜：利贞，不家食吉，利涉大川。</p><p data-pid="1FmDPE1r"><b>《彖》曰：</b>大畜，刚健笃实，辉光日新，其德刚上而尚贤。能止健，大正也。不家食吉，养 贤也。利涉大川，应乎天也。</p><p data-pid="3jnY8Agl"><b> 《象》曰：</b>天在山中，大畜。君子以多识前言往行，以畜其德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：有厉，利已。</td><td>《象》曰：有厉利已，不犯灾也。</td></tr><tr><td>九二：舆说辐。</td><td>《象》曰：舆说辐，中无尤也。</td></tr><tr><td>九三：良马逐，利艰贞。曰闲舆卫，利有攸往。</td><td>《象》曰：利有攸往，上合志也。</td></tr><tr><td>六四：童牛之牿，元吉。</td><td>《象》曰：六四元吉，有喜也。</td></tr><tr><td>六五：豶豕之牙，吉。</td><td>《象》曰：六五之吉，有庆也。</td></tr><tr><td>上九：何天之衢，亨。</td><td>《象》曰：何天之衢，道大行也。</td></tr></tbody></table><h2>27 颐卦 山雷颐 艮上震下 </h2><p data-pid="Tt07XGDu">颐：贞吉。观颐，自求口实。</p><p data-pid="1441Gi3N"><b>《彖》曰：</b>颐，贞吉，养正则吉也。观颐，观其所养也。自求口实，观其自养也。天地养万 物，圣人养贤以及万民，颐之时义大矣哉。</p><p data-pid="SwZvyLpJ"><b>《象》曰：</b>山下有雷，颐。君子以慎言语，节饮食。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：舍尔灵龟，观我朵颐，凶。</td><td>《象》 曰：观我朵颐，亦不足贵也。</td></tr><tr><td>六二：颠颐，拂经，于丘颐，征凶。</td><td>《象》曰：六二征凶，行失类也。</td></tr><tr><td>六三：拂颐，贞凶。十年勿用，无攸利。</td><td>《象》曰：十年勿用，道大悖也。</td></tr><tr><td>六四：颠颐，吉。虎视眈眈，其欲逐逐，无咎。</td><td>《象》曰：颠颐之吉，上施光也。</td></tr><tr><td>六五：拂经，居贞吉，不可涉大川。</td><td>《象》曰：居贞之吉，顺以从上也。</td></tr><tr><td>上九：由颐，厉吉。利涉大川。</td><td>《象》曰：由颐厉吉，大有庆也。</td></tr></tbody></table><h2>28 大过卦 泽风大过 兑上巽下 </h2><p data-pid="UQQRDbh8">大过：栋桡，利有攸往，亨。</p><p data-pid="M4EHa8Ei"><b>《彖》曰：</b>大过，大者过也。栋桡，本末弱也。刚过而中，巽而说行，利有攸往，乃亨。大 过之时义大矣哉。</p><p data-pid="axdxsXs_"><b>《象》曰：</b>泽灭木，大过。君子以独立不惧，遯世无闷。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：藉用白茅，无咎。</td><td>《象》曰：藉用白茅，柔在下也。</td></tr><tr><td>九二：枯杨生稊，老夫得其女妻，无不利。</td><td>《象》曰：老夫女妻，过以相与也。</td></tr><tr><td>九三：栋桡，凶。</td><td>《象》曰：栋桡之凶，不可以有辅也。</td></tr><tr><td>九四：栋隆，吉。它吝。</td><td>《象》曰：栋隆之吉，不桡乎下也。</td></tr><tr><td>九五：枯杨生华，老妇得士夫，无咎无誉。</td><td>《象》曰：枯杨生华，何可久也？老妇士夫，亦可丑也。</td></tr><tr><td>上六：过涉灭顶，凶，无咎。</td><td>《象》曰：过涉之凶，不可咎也。</td></tr></tbody></table><h2>29 坎卦 坎为水 坎上坎下 </h2><p data-pid="kTJ3AZvL">坎：习坎，有孚。维心亨。行有尚。</p><p data-pid="2o18dUER"><b>《彖》曰：</b>习坎，重险也。水流而不盈，行险而不失其信。维心亨，乃以刚中也。行有尚， 往有功也。天险，不可升也；地险，山川丘陵也。王公设险以守其国。险之时用大矣哉！</p><p data-pid="W49M841-"><b>《象》曰：</b>水洊至，习坎。君子以常德行，习教事。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：习坎，入于坎窞，凶。</td><td>《象》曰：习坎入坎，失道凶也。</td></tr><tr><td>九二：坎有险，求小得。</td><td>《象》曰：求小得，未出中也。</td></tr><tr><td>六三：来之坎坎，险且枕，入于坎窞，勿用。</td><td>《象》曰：来之坎坎，终无功也。</td></tr><tr><td>六四：樽酒簋贰，用缶，纳约自牖，终无咎。</td><td>《象》曰：樽酒簋贰，刚柔际也。</td></tr><tr><td>九五：坎不盈，祗既平，无咎。</td><td>《象》曰：坎不盈，中未大也。</td></tr><tr><td>上六：系用徽繹，置于丛棘，三岁不得，凶。</td><td>《象》曰：上六失道，凶三岁也。</td></tr></tbody></table><h2>30 离卦 离为火 离上离下 </h2><p data-pid="P8lVQ3-2">离：利贞，亨。畜牝牛，吉。</p><p data-pid="EkKlgGS4"><b>《彖》曰：</b>离，丽也。日月丽乎天，百谷草木丽乎土。重明以丽乎正，乃化成天下。柔丽乎 中正，故亨，是以畜牝牛吉也。</p><p data-pid="S_AnF_Yj"><b>《象》曰：</b>明两作，离。大人以继明照于四方。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：履错然，敬之无咎。</td><td>《象》曰：履错之敬， 以辟咎也。</td></tr><tr><td>六二：黄离，元吉。</td><td>《象》曰：黄离元吉，得中道也。</td></tr><tr><td>九三：日昃之离，不鼓缶而歌，则大耋之嗟，凶。</td><td>《象》曰：日昃之离，何可久也。</td></tr><tr><td>九四：突如其来如，焚如，死如，弃如。</td><td>《象》曰：突如其来如，无所容也。</td></tr><tr><td>六五：出涕沱若，戚嗟若，吉。</td><td>《象》曰：六五之吉，离王公也。</td></tr><tr><td>上九：王用出征，有嘉。折首，获其匪丑，无咎。</td><td>《象》曰：王用出征，以正邦也。</td></tr></tbody></table><h2>31 咸卦 泽山咸 兑上艮下 </h2><p data-pid="vTh6fU7g">咸：亨，利贞。取女吉。</p><p data-pid="O3A3LybU"><b>《彖》曰：</b>咸，感也。柔上而刚下，二气感应以相与。止而说，男下女。是以亨利贞，取女 吉也。天地感而万物化生，圣人感人心而天下和平。观其所感，而天地万物之情可见矣。</p><p data-pid="kjEGMK26"><b>《象》曰：</b>山上有泽，咸。君子以虚受人。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：咸其拇。</td><td>《象》曰：咸其拇，志在外也。</td></tr><tr><td>六二：咸其腓，凶，居吉。</td><td>《象》曰：虽凶居吉，顺不害也。</td></tr><tr><td>九三：咸其股，执其随，往吝。</td><td>《象》曰：咸其股，亦不处也。志在随人，所执下也。</td></tr><tr><td>九四：贞吉悔亡，憧憧往来，朋从尔思。</td><td>《象》曰：贞吉悔亡，未感害也。憧憧往来，未光大也。</td></tr><tr><td>九五：咸其脢，无悔。</td><td>《象》曰：咸其脢，志末也。</td></tr><tr><td>上六：咸其辅，颊，舌。</td><td>《象》曰：咸其辅，颊，舌，滕口说也。</td></tr></tbody></table><h2>32 恒卦 雷风恒 震上巽下 </h2><p data-pid="hVO2XCei">恒：亨，无咎，利贞。利有攸往。</p><p data-pid="M_k6U1cz"><b>《彖》曰：</b>恒，久也。刚上而柔下。雷风相与，巽而动，刚柔皆应，恒。恒亨，无咎，利贞； 久於其道也。天地之道，恒久而不已也。利有攸往，终则有始也。日月得天而能久照，四时变化而能久成，圣人久于其道而天下化成。观其所恒，而天地万物之情可见矣！</p><p data-pid="5KupOH4L"><b>《象》曰：</b>雷风，恒。君子以立不易方。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：浚恒，贞凶，无攸利。</td><td>《象》曰：浚恒之凶，始求深也。</td></tr><tr><td>九二：悔亡。</td><td>《象》曰：九二悔亡，能久中也。</td></tr><tr><td>九三：不恒其德，或承之羞，贞吝。</td><td>《象》曰：不恒其德，无所容也。</td></tr><tr><td>九四：田无禽。</td><td>《象》曰：久非其位，安得禽也？</td></tr><tr><td>六五：恒其德，贞。妇人吉，夫子凶。</td><td>《象》曰：妇人贞吉，从一而终也。夫子制义，从妇凶也。</td></tr><tr><td>上六：振恒，凶。</td><td>《象》曰：振恒在上，大无功也。</td></tr></tbody></table><h2>33 遁卦 天山遁 乾上艮下 </h2><p data-pid="9N9_8qiB">遁：亨。小利贞。 </p><p data-pid="uyGEu-Jt"><b>《彖》曰：</b>遁亨，遁而亨也。刚当位而应，与时行也。小利贞，浸而长也。遁之时义大矣 哉。</p><p data-pid="Qe6iz3kX"><b>《象》曰：</b>天下有山，遁。君子以远小人，不恶而严。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：遁尾，厉。勿用有攸往。</td><td>《象》曰：遁尾之厉，不往何灾也。</td></tr><tr><td>六二：执之用黄牛之革，莫之胜说。</td><td>《象》曰：执用黄牛，固志也。</td></tr><tr><td>九三：系遁，有疾厉，畜臣妾，吉。</td><td>《象》曰：系遁之厉，有疾惫也。畜臣妾吉，不可大事也。</td></tr><tr><td>九四：好遁。君子吉，小人否。</td><td>《象》曰：君子好遁，小人否也。</td></tr><tr><td>九五：嘉遁，贞吉。</td><td>《象》曰：嘉遁贞吉，以正志也。</td></tr><tr><td>上九：肥遁，无不利。</td><td>《象》曰：肥遁，无不利，无所疑也。</td></tr></tbody></table><h2>34 大壮卦 雷天大壮 震上乾下 </h2><p data-pid="_RKDUZZ9">大壮：利贞。 </p><p data-pid="csS9K--q"><b>《彖》曰：</b>大壮，大者壮也。刚以动，故壮。大壮利贞，大者正也。正大而天地之情可见矣！</p><p data-pid="ne8eZKM5"><b>《象》曰：</b>雷在天上，大壮。君子以非礼弗履。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：壮于趾，征凶，有孚。</td><td>《象》曰：壮于趾，其孚穷也。</td></tr><tr><td>九二：贞吉。</td><td>《象》曰：九二贞吉，以中也。</td></tr><tr><td>九三：小人用壮，君子用罔，贞厉。羝羊触藩，羸其角。</td><td>《象》曰：小人用壮，君子罔也。</td></tr><tr><td>九四：贞吉悔亡，藩决不羸，壮于大舆之輹。</td><td>《象》曰：藩决不羸，尚往也。</td></tr><tr><td>六五：丧羊于易，无悔。</td><td>《象》曰：丧羊于易，位不当也。</td></tr><tr><td>上六：羝羊触藩，不能退，不能遂，无攸利，艰则吉。</td><td>《象》曰：不能退，不能遂，不祥也。艰则吉，咎不长也。</td></tr></tbody></table><h2>35 晋卦 火地晋 离上坤下 </h2><p data-pid="lAeoLlN-">晋：康侯用锡马蕃庶，昼日三接。</p><p data-pid="mJmKqp7Q"><b>《彖》曰：</b>晋，进也。明出地上，顺而丽乎大明。柔进而上行，是以康侯用锡马蕃庶，昼日 三接也。</p><p data-pid="dQiicMBn"><b>《象》曰：</b>明出地上，晋。君子以自昭明德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：晋如，摧如，贞吉。罔孚，裕无咎。</td><td>《象》曰：晋如摧如，独行正也。裕无咎，未受命也。</td></tr><tr><td>六二：晋如，愁如，贞吉。受兹介福，于其王母。</td><td>《象》曰：受兹介福，以中正也。</td></tr><tr><td>六三：众允，悔亡。</td><td>《象》曰：众允之志，上行也。</td></tr><tr><td>九四：晋如硕鼠，贞厉。</td><td>《象》曰：硕鼠贞厉，位不当也。</td></tr><tr><td>六五：悔亡，失得勿恤，往吉，无不利。</td><td>《象》曰：失得勿恤，往有庆也。</td></tr><tr><td>上九：晋其角，维用伐邑。厉吉无咎，贞吝。</td><td>《象》曰：维用伐邑，道未光也。</td></tr></tbody></table><h2>36 明夷卦 地火明夷 坤上离下 </h2><p data-pid="K42xA45Z">明夷：利艰贞。 </p><p data-pid="ku1aa4hm"><b>《彖》曰：</b>明入地中，明夷。内文明而外柔顺，以蒙大难，文王以之。利艰贞，晦其明也。 内难而能正其志，箕子以之。</p><p data-pid="hDQX3LdH"><b>《象》曰：</b>明入地中，明夷。君子以莅众用晦而明。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：明夷于飞，垂其翼。君子于行，三日不食。有攸往，主人有言。</td><td>《象》曰：君子于行，义不食也。</td></tr><tr><td>六二：明夷，夷于左股，用拯马壮，吉。</td><td>《象》曰：六二之吉，顺以则也。</td></tr><tr><td>九三：明夷于南狩，得其大首，不可疾，贞。</td><td>《象》曰：南狩之志，乃大得也。</td></tr><tr><td>六四：入于左腹，获明夷之心，于出门庭。</td><td>《象》曰：入于左腹，获心意也。</td></tr><tr><td>六五：箕子之明夷，利贞。</td><td>《象》曰：箕子之贞，明不可息也。</td></tr><tr><td>上六：不明，晦。初登于天，后入于地。</td><td>《象》曰：初登于天，照四国也。后入于地，失则也。</td></tr></tbody></table><h2>37 家人卦 风火家人 巽上离下 </h2><p data-pid="-xLW9K2U">家人：利女贞。</p><p data-pid="3XpHGWfC"><b>《彖》曰：</b>家人，女正位乎内，男正位乎外。男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正，正家而天下定矣。</p><p data-pid="VODpIti1"><b>《象》曰：</b>风自火出，家人。君子以言有物而行有恒。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：闲有家，悔亡。</td><td>《象》曰：闲有家，志未变也。</td></tr><tr><td>六二：无攸遂，在中馈。贞吉</td><td>《象》曰：六二之吉，顺以巽也。</td></tr><tr><td>九三：家人嗃嗃，悔厉吉；妇子嘻嘻，终吝。</td><td>《象》曰：家人嗃嗃，未失也。妇子嘻嘻，失家节也。</td></tr><tr><td>六四：富家，大吉。</td><td>《象》曰：富家大吉，顺在位也。</td></tr><tr><td>九五：王假有家，勿恤，吉。</td><td>《象》曰：王假有家，交相爱也。</td></tr><tr><td>上九：有孚威如，终吉。</td><td>《象》曰：威如之吉，反身之谓也。</td></tr></tbody></table><h2>38 睽卦 火泽睽 离上兑下 </h2><p data-pid="DWEc_Ucp">睽：小事吉。</p><p data-pid="OdjV-yED"><b>《彖》曰：</b>睽，火动而上，泽动而下。二女同居，其志不同行；说而丽乎明，柔进而上行， 得中而应乎刚。是以小事吉。天地睽而其事同也，男女睽而其志通也，万物睽而其事类也。睽之时用大矣哉！</p><p data-pid="YLJiQZCi"><b>《象》曰：</b>上火下泽，睽。君子以同而异。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：悔亡，丧马勿逐，自复。见恶人，无咎。</td><td>《象》曰：见恶人，以辟咎也。</td></tr><tr><td>九二：遇主于巷，无咎。</td><td>《象》曰：遇主于巷，未失道也。</td></tr><tr><td>六三：见舆曳，其牛掣，其人天且劓，无初有终。</td><td>《象》曰：见舆曳，位不当也。无初有终，遇刚也。</td></tr><tr><td>九四：睽孤，遇元夫。交孚，厉无咎。</td><td>《象》曰：交孚无咎，志行也。</td></tr><tr><td>六五：悔亡，厥宗噬肤，往何咎？</td><td>《象》曰：厥宗噬肤，往有庆也。</td></tr><tr><td>上九：睽孤，见豕负涂，载鬼一车。先张之弧，后说之弧。匪寇婚媾，往遇雨则吉。</td><td>《象》曰：遇雨之吉，群疑亡也。</td></tr></tbody></table><h2>39 蹇卦 水山蹇 坎上艮下 </h2><p data-pid="iegC3B1m">蹇：利西南，不利东北。利见大人，贞吉。</p><p data-pid="VG_XFAmB"><b>《彖》曰：</b>蹇，难也，险在前也。见险而能止，知矣哉。蹇利西南，往得中也。不利东北， 其道穷也。利见大人，往有功也。当位贞吉，以正邦也。蹇之时用大矣哉。</p><p data-pid="n26ljKr_"><b>《象》曰：</b>山上有水，蹇。君子以反身修德。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：往蹇来誉。</td><td>《象》曰：往蹇来誉，宜待也。</td></tr><tr><td>六二：王臣蹇蹇，匪躬之故。</td><td>《象》曰：王臣蹇蹇，终无尤也。</td></tr><tr><td>九三：往蹇来反。</td><td>《象》曰：往蹇来反，内喜之也。</td></tr><tr><td>六四：往蹇来连。</td><td>《象》曰：往蹇来连，当位实也。</td></tr><tr><td>九五：大蹇，朋来。</td><td>《象》曰：大蹇朋来，以中节也。</td></tr><tr><td>上六：往蹇来硕，吉。利见大人。</td><td>《象》曰：往蹇来硕，志在内也。利见大人，以从贵也。</td></tr></tbody></table><h2>40 解卦 雷水解 震上坎下 </h2><p data-pid="SOxpT47k">解：利西南，无所往，其来复吉。有攸往，夙吉。</p><p data-pid="mf70Gnau"><b>《彖》曰：</b>解，险以动，动而免乎险，解。解利西南，往得众也。其来复吉，乃得中也。有攸往，夙吉，往有功也。天地解而雷雨作，雷雨作而百果草木皆甲坼。解之时义大矣哉。</p><p data-pid="dn1dB9Vj"><b>《象》曰：</b>雷雨作，解。君子以赦过宥罪。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：无咎。</td><td>《象》曰：刚柔之际，义无咎也。</td></tr><tr><td>九二：田获三狐，得黄矢，贞吉。</td><td>《象》曰：九二贞吉，得中道也。</td></tr><tr><td>六三：负且乘，致寇至，贞吝。</td><td>《象》曰：负且乘，亦可丑也。自我致戎，又谁咎也。</td></tr><tr><td>九四：解而拇，朋至斯孚。</td><td>《象》曰：解而拇，未当位也。</td></tr><tr><td>六五：君子维有解，吉，有孚于小人。</td><td>《象》曰：君子有解，小人退也。</td></tr><tr><td>上六：公用射隼于高墉之上，获之无不利。</td><td>《象》曰：公用射隼，以解悖也。</td></tr></tbody></table><h2>41 损卦 山泽损 艮上兑下</h2><p data-pid="XxnInamz">损：有孚，元吉，无咎，可贞。利有攸往。曷之用？二簋可用享。</p><p data-pid="RiG5FMyd"><b>《彖》曰：</b>损，损下益上，其道上行。损而有孚，元吉，无咎，可贞。利有攸往，曷之用？ 二簋可用享。二簋应有时，损刚益柔有时。损益盈虚，与时偕行。</p><p data-pid="g7SrYFK6"><b>《象》曰：</b>山下有泽，损。君子以惩忿窒欲。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：已事遄往，无咎。酌损之。</td><td>《象》曰：已事遄往，尚合志也。</td></tr><tr><td>九二：利贞，征凶。弗损，益之。</td><td>《象》曰：九二利贞，中以为志也。</td></tr><tr><td>六三：三人行则损一人，一人行则得其友。</td><td>《象》曰：一人行，三则疑也。</td></tr><tr><td>六四：损其疾，使遄有喜，无咎。</td><td>《象》曰：损其疾，亦可喜也。</td></tr><tr><td>六五：或益之十朋之龟，弗克违。元吉。</td><td>《象》曰：六五元吉，自上佑也。</td></tr><tr><td>上九：弗损，益之，无咎，贞吉，利有攸往，得臣无家。</td><td>《象》曰：弗损益之，大得志也。</td></tr></tbody></table><h2>42 益卦 风雷益 巽上震下 </h2><p data-pid="xrzDzcSW">益：利有攸往，利涉大川。</p><p data-pid="qpMpcQ4I"><b>《彖》曰：</b>益，损上益下，民说无疆。自上下下，其道大光。利有攸往，中正有庆。利涉大 川，木道乃行。益动而巽，日进无疆。天施地生，其益无方。凡益之道，与时偕行。</p><p data-pid="iuLsGMxB"><b>《象》曰：</b>风雷，益。君子以见善则迁，有过则改。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：利用为大作，元吉，无咎。</td><td>《象》曰：元吉无咎，下不厚事也。</td></tr><tr><td>六二：或益之十朋之龟，弗克违。永贞吉。王用享于帝，吉。</td><td>《象》曰：或益之，自外来 也。</td></tr><tr><td>六三：益之用凶事，无咎。有孚中行，告公用圭。</td><td>《象》曰：益用凶事，固有之也。</td></tr><tr><td>六四：中行，告公从，利用为依迁国。</td><td>《象》曰：告公从，以益志也。</td></tr><tr><td>九五：有孚惠心，勿问元吉。有孚惠我德。</td><td>《象》曰：有孚惠心，勿问之矣。惠我德，大得志也。</td></tr><tr><td>上九：莫益之，或击之，立心勿恒，凶。</td><td>《象》曰：莫益之，偏辞也。或击之，自外来也。</td></tr></tbody></table><h2>43 夬卦 泽天夬 兑上乾下 </h2><p data-pid="Z-aw9-Gp">夬：扬于王庭。孚号有厉。告自邑，不利即戎，利有攸往。</p><p data-pid="9AWg7r9y"><b>《彖》曰：</b>夬，决也，刚决柔也。健而说，决而和。扬于王庭，柔乘五刚也。孚号有厉， 其危乃光也。告自邑，不利即戎，所尚乃穷也。利有攸往，刚长乃终也。</p><p data-pid="l4tZH0y-"><b>《象》曰：</b>泽上于天，夬。君子以施禄及下，居德则忌。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：壮于前趾，往不胜为吝。</td><td>《象》曰：不胜而往，咎也。</td></tr><tr><td>九二：惕号，莫夜有戎，勿恤。</td><td>《象》曰：有戎勿恤，得中道也。</td></tr><tr><td>九三：壮于頄，有凶。君子夬夬独行，遇雨若濡，有愠无咎。</td><td>《象》曰：君子夬夬，终无咎也。</td></tr><tr><td>九四：臀无肤，其行次且。牵羊悔亡，闻言不信。</td><td>《象》曰：其行次且，位不当也。闻言不信，聪不明也。</td></tr><tr><td>九五：苋陆夬夬，中行无咎。</td><td>《象》曰：中行无咎，中未光也。</td></tr><tr><td>上六：无号，终有凶。</td><td>《象》曰：无号之凶，终不可长也。</td></tr></tbody></table><h2>44 姤卦 天风姤 乾上巽下 </h2><p data-pid="5Eb73x1C">姤：女壮，勿用取女。</p><p data-pid="Ss5T3nSH"><b>《彖》曰：</b>姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉！</p><p data-pid="IFbtAIGj"><b>《象》曰：</b>天下有风，姤；后以施命诰四方。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：系于金柅，贞吉。有攸往，见凶， 羸豕踟躅。</td><td>《象》曰：系于金柅，柔道牵也。</td></tr><tr><td>九二：包有鱼，无咎，不利宾。</td><td>《象》曰：包有鱼，义不及宾也。</td></tr><tr><td>九三：臀无肤，其行次且，厉，无大咎。</td><td>《象》曰：其行次且，行未牵也。</td></tr><tr><td>九四：包无鱼，起凶。</td><td>《象》曰：无鱼之凶，远民也。</td></tr><tr><td>九五：以杞包瓜，含章，有陨自天。</td><td>《象》曰：九五含章，中正也。有陨自天，志不舍命 也。</td></tr><tr><td>上九：姤其角，吝，无咎。</td><td>《象》曰：姤其角，上穷吝也。</td></tr></tbody></table><h2>45 萃卦 泽地萃 兑上坤下 </h2><p data-pid="JZLbNwuG">萃：亨。王假有庙。利见大人，亨，利贞。用大牲吉，利有攸往。</p><p data-pid="XOo8U8iA"><b>《彖》曰：</b>萃，聚也。顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣。</p><p data-pid="cAfrIwXR"><b> 《象》曰：</b>泽上于地，萃。君子以除戎器，戒不虞。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：有孚不终，乃乱乃萃。若号，一握为笑。勿恤，往无咎。</td><td>《象》曰：乃乱乃萃，其志乱也。</td></tr><tr><td>六二：引吉，无咎，孚乃利用禴。</td><td>《象》曰：引吉无咎，中未变也。</td></tr><tr><td>六三：萃如，嗟如，无攸利。往无咎，小吝。</td><td>《象》曰：往无咎，上巽也。</td></tr><tr><td>九四：大吉，无咎。</td><td>《象》曰：大吉无咎，位不当也。</td></tr><tr><td>九五：萃有位，无咎。匪孚，元永贞，悔亡。</td><td>《象》曰：萃有位，志未光也。</td></tr><tr><td>上六：赍咨涕洟，无咎。</td><td>《象》曰：赍咨涕洟，未安上也。</td></tr></tbody></table><h2>46 升卦 地风升 坤上巽下 </h2><p data-pid="QTn7z5iW">升：元亨，用见大人，勿恤，南征吉。</p><p data-pid="BaqdAh5W"><b>《彖》曰：</b>柔以时升，巽而顺，刚中而应，是以大亨。用见大人，勿恤，有庆也。南征吉， 志行也。</p><p data-pid="lDQOGiey"><b>《象》曰：</b>地中生木，升。君子以顺德，积小以高大。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：允升，大吉。</td><td>《象》曰：允升大吉，上合志也。</td></tr><tr><td>九二：孚乃利用禴，无咎。</td><td>《象》曰：九二之孚，有喜也。</td></tr><tr><td>九三：升虚邑。</td><td>《象》曰：升虚邑，无所疑也。</td></tr><tr><td>六四：王用亨于岐山，吉，无咎。</td><td>《象》曰：王用亨于岐山，顺事也。</td></tr><tr><td>六五：贞吉，升阶。</td><td>《象》曰：贞吉升阶，大得志也。</td></tr><tr><td>上六：冥升，利于不息之贞。</td><td>《象》曰：冥升在上，消不富也。</td></tr></tbody></table><h2>47 困卦 泽水困 兑上坎下 </h2><p data-pid="mo4trnKI">困：亨，贞，大人吉，无咎。有言不信。</p><p data-pid="vfuswfSo"><b>《彖》曰：</b>困，刚掩也。险以说，困而不失其所，亨，其唯君子乎。贞，大人吉，以刚中也。 有言不信，尚口乃穷也。</p><p data-pid="cE43cX_A"><b>《象》曰：</b>泽无水，困。君子以致命遂志。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：臀困于株木，入于幽谷，三岁不觌。</td><td>《象》曰：入于幽谷，幽不明也。</td></tr><tr><td>九二：困于酒食，朱绂方来，利用亨祀。征凶，无咎。</td><td>《象》曰：困于酒食，中有庆也。</td></tr><tr><td>六三：困于石，据于蒺藜，入于其宫，不见其妻，凶。</td><td>《象》曰：据于蒺藜，乘刚也。入于其宫，不见其妻，不祥也。</td></tr><tr><td>九四：来徐徐，困于金车，吝，有终。</td><td>《象》曰：来徐徐，志在下也。虽不当位，有与也。</td></tr><tr><td>九五：劓刖，困于赤绂，乃徐有说，利用祭祀。</td><td>《象》曰：劓刖，志未得也。乃徐有说，以 中直也。利用祭祀，受福也。</td></tr><tr><td>上六：困于葛藟，于臲卼，曰动悔。有悔，征吉。</td><td>《象》曰：困于葛藟，未当也。 动悔有悔，吉行也。</td></tr></tbody></table><h2>48 井卦 水风井 坎上巽下 </h2><p data-pid="o0EHBL_e">井：改邑不改井，无丧无得。往来井井。汔至亦未繘井，羸其瓶，凶。</p><p data-pid="rQJcKqAd"><b>《彖》曰：</b>巽乎水而上水，井。井养而不穷也。改邑不改井，乃以刚中也。汔至亦未繘井，未有功也。羸其瓶，是以凶也。</p><p data-pid="WsTu-NEz"><b>《象》曰：</b>木上有水，井。君子以劳民劝相。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：井泥不食，旧井无禽。</td><td>《象》曰：井泥不 食，下也。旧井无禽，时舍也。</td></tr><tr><td>九二：井谷射鲋，瓮敝漏。</td><td>《象》曰：井谷射鲋，无与也。</td></tr><tr><td>九三：井渫不食，为我心恻。可用汲，王明，并受其福。</td><td>《象》曰：井渫不食，行恻也。求 王明，受福也。</td></tr><tr><td>六四：井甃，无咎。</td><td>《象》曰：井甃无咎，修井也。</td></tr><tr><td>九五：井冽寒泉，食。</td><td>《象》曰：寒泉之食，中正也。</td></tr><tr><td>上六：井收勿幕，有孚元吉。</td><td>《象》曰：元吉在上，大成也。</td></tr></tbody></table><h2>49 革卦 泽火革 兑上离下 </h2><p data-pid="Kjs9g2oQ">革：己日乃孚。元亨利贞。悔亡。</p><p data-pid="gz1r8B5i"><b>《彖》曰：</b>革，水火相息，二女同居，其志不相得，曰革。己日乃孚，革而信之。文明以 说，大亨以正。革而当，其悔乃亡。天地革而四时成，汤武革命，顺乎天而应乎人，革之时 义大矣哉。</p><p data-pid="C2FyuIMV"><b>《象》曰：</b>泽中有火，革。君子以治历明时。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：巩用黄牛之革。</td><td>《象》曰：巩用黄牛，不可以有为也。</td></tr><tr><td>六二：己日乃革之，征吉，无咎。</td><td>《象》曰：己日革之，行有嘉也。</td></tr><tr><td>九三：征凶贞厉。革言三就，有孚。</td><td>《象》曰：革言三就，又何之矣。</td></tr><tr><td>九四：悔亡，有孚，改命，吉。</td><td>《象》曰：改命之吉，信志也。</td></tr><tr><td>九五：大人虎变，未占有孚。</td><td>《象》曰：大人虎变，其文炳也。</td></tr><tr><td>上六：君子豹变，小人革面，征凶，居贞吉。</td><td>《象》曰：君子豹变，其文蔚也。小人革面， 顺以从君也。</td></tr></tbody></table><h2>50 鼎卦 火风鼎 离上巽下 </h2><p data-pid="XGy1Oive">鼎：元吉，亨。</p><p data-pid="p-2wohO1"><b>《彖》曰：</b>鼎，象也。以木巽火，亨饪也。圣人亨以享上帝，而大亨以养圣贤。巽而耳目聪 明，柔进而上行，得中而应乎刚，是以元亨。</p><p data-pid="hcOCpGIQ"><b>《象》曰：</b>木上有火，鼎。君子以正位凝命。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：鼎颠趾，利出否。得妾以其子，无咎。</td><td>《象》曰：鼎颠趾，未悖也。利出否，以从贵也。</td></tr><tr><td>九二：鼎有实，我仇有疾，不我能即，吉。</td><td>《象》曰：鼎有实，慎所之也。我仇有疾，终无尤也。</td></tr><tr><td>九三：鼎耳革，其行塞，雉膏不食。方雨，亏悔，终吉。</td><td>《象》曰：鼎耳革，失其义也。</td></tr><tr><td>九四：鼎折足，覆公餗，其形渥，凶。</td><td>《象》曰：覆公餗，信如何也？</td></tr><tr><td>六五：鼎黄耳金铉，利贞。</td><td>《象》曰：鼎黄耳，中以为实也。</td></tr><tr><td>上九：鼎玉铉，大吉，无不利。</td><td>《象》曰：玉铉在上，刚柔节也。</td></tr></tbody></table><h2>51 震卦 震为雷 震上震下 </h2><p data-pid="Gu_7aSg7">震：亨。震来虩虩，笑言哑哑。震惊百里，不丧匕鬯。</p><p data-pid="0SBs93zQ"><b>《彖》曰：</b>震，亨。震来虩虩，恐致福也。笑言哑哑，后有则也。震惊百里，惊远而惧迩也。出可以守宗庙社稷，以为祭主也。</p><p data-pid="BsQp_NB5"><b>《象》曰：</b>洊雷，震。君子以恐惧修身。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：震来虩虩，后笑言哑哑，吉。</td><td>《象》曰： 震来虩虩，恐致福也。笑言哑哑，后有则也。</td></tr><tr><td>六二：震来厉，亿丧贝，跻于九陵，勿逐，七日得。</td><td>《象》曰：震来厉，乘刚也。</td></tr><tr><td>六三：震苏苏，震行无眚。</td><td>《象》曰：震苏苏，位不当也。</td></tr><tr><td>九四：震遂泥。</td><td>《象》曰：震遂泥，未光也。</td></tr><tr><td>六五：震往来厉，亿无丧，有事。</td><td>《象》曰：震往来厉，危行也。其事在中，大无丧也。</td></tr><tr><td>上六：震索索，视矍矍，征凶。震不于其躬，于其邻，无咎。婚媾有言。</td><td>《象》曰：震索索，未得中也。虽凶无咎，畏邻戒也。</td></tr></tbody></table><h2>52 艮卦 艮为山 艮上艮下 </h2><p data-pid="eeRKF8ed">艮：艮其背，不获其身，行其庭，不见其人，无咎。</p><p data-pid="i3kcAtxf"><b>《彖》曰：</b>艮，止也。时止则止，时行则行，动静不失其时，其道光明。艮其止，止其所 也。上下敌应，不相与也，是以不获其身。行其庭不见其人，无咎也。</p><p data-pid="yjKf67Cv"><b>《象》曰：</b>兼山，艮；君子以思不出其位。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：艮其趾，无咎。利永贞。</td><td>《象》曰：艮其趾， 未失正也。</td></tr><tr><td>六二：艮其腓，不拯其随，其心不快。</td><td>《象》曰：不拯其随，未退听也。</td></tr><tr><td>九三：艮其限，列其夤，厉薰心。</td><td>《象》曰：艮其限，危薰心也。</td></tr><tr><td>六四：艮其身，无咎。</td><td>《象》曰：艮其身，止诸躬也。</td></tr><tr><td>六五：艮其辅，言有序，悔亡。</td><td>《象》曰：艮其辅，以中正也。</td></tr><tr><td>上九：敦艮，吉。</td><td>《象》曰：敦艮之吉，以厚终也。</td></tr></tbody></table><h2>53 渐卦 风山渐 巽上艮下 </h2><p data-pid="OwH9sHmm">渐：女归吉，利贞。</p><p data-pid="__L0_nub"><b>《彖》曰：</b>渐之进也，女归吉也。进得位，往有功也。进以正，可以正邦也。其位刚得中 也。止而巽，动不穷也。</p><p data-pid="h4GtZYs4"><b>《象》曰：</b>山上有木，渐。君子以居贤德善俗。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：鸿渐于干，小子厉，有言，无咎。</td><td>《象》曰：小子之厉，义无咎也。</td></tr><tr><td>六二：鸿渐于磐，饮食衍衍，吉。</td><td>《象》曰：饮食衍衍，不素饱也。</td></tr><tr><td>九三：鸿渐于陆。夫征不复，妇孕不育，凶。利御寇。</td><td>《象》曰：夫征不复，离群丑也。妇孕不育，失其道也。利用御寇，顺相保也。</td></tr><tr><td>六四：鸿渐于木，或得其桷，无咎。</td><td>《象》曰：或得其桷，顺以巽也。</td></tr><tr><td>九五：鸿渐于陵，妇三岁不孕，终莫之胜，吉。</td><td>《象》曰：终莫之胜，吉，得所愿也。</td></tr><tr><td>上九：鸿渐于逵，其羽可用为仪，吉。</td><td>《象》曰：其羽可用为仪吉，不可乱也。</td></tr></tbody></table><h2>54 归妹卦 雷泽归妹 震上兑下 </h2><p data-pid="IjjSjVPr">归妹：征凶，无攸利。</p><p data-pid="zWmVd6bQ"><b>《彖》曰：</b>归妹，天地之大义也。天地不交而万物不兴。归妹，人之终始也。说以动，所归 妹也。征凶，位不当也。无攸利，柔乘刚也。 </p><p data-pid="mqoKhpqE"><b>《象》曰：</b>泽上有雷，归妹。君子以永终知敝。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：归妹以娣，跛能履，征吉。</td><td>《象》曰：归 妹以娣，以恒也。跛能履，吉相承也。</td></tr><tr><td>九二：眇能视，利幽人之贞。</td><td>《象》曰：利幽人之贞，未变常也。</td></tr><tr><td>六三：归妹以须，反归以娣。</td><td>《象》曰：归妹以须，未当也。</td></tr><tr><td>九四：归妹愆期，迟归有时。</td><td>《象》曰：愆期之志，有待而行也。</td></tr><tr><td>六五：帝乙归妹，其君之袂不如其娣之袂良，月几望，吉。</td><td>《象》曰：帝乙归妹，不如其娣之袂良也。其位在中，以贵行也。</td></tr><tr><td>上六：女承筐无实，士刲羊无血，无攸利。</td><td>《象》曰：上六无实，承虚筐也。</td></tr></tbody></table><h2>55 丰卦 雷火 丰震上离下 </h2><p data-pid="tjT5v7Hv">丰：亨。王假之，勿忧，宜日中。</p><p data-pid="pEc_QJMa"><b>《彖》曰：</b>丰，大也。明以动，故丰。王假之，尚大也。勿忧，宜日中，宜照天下也。日中则 昃，月盈则食。天地盈虚，与时消息，而况于人乎？况于鬼神乎？</p><p data-pid="IYu4UAML"><b>《象》曰：</b>雷电皆至，丰。君子以折狱致刑。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：遇其配主，虽旬无咎，往有尚。</td><td>《象》曰： 虽旬无咎，过旬灾也。</td></tr><tr><td>六二：丰其蔀，日中见斗。往得疑疾，有孚发若，吉。</td><td>《象》曰：有孚发若，信以发志也。</td></tr><tr><td>九三：丰其沛，日中见昧，折其右肱，无咎。</td><td>《象》曰：丰其沛，不可大事也。折其右肱， 终不可用也。</td></tr><tr><td>九四：丰其蔀，日中见斗，遇其夷主，吉。</td><td>《象》曰：丰其蔀，位不当也。日中见斗， 幽不明也。遇其夷主，吉行也。</td></tr><tr><td>六五：来章，有庆誉，吉。</td><td>《象》曰：六五之吉，有庆也。</td></tr><tr><td>上六：丰其屋，蔀其家，窥其户，阒其无人，三岁不觌，凶。</td><td>《象》曰：丰其屋，天际翔也。窥其户，阒其无人，自藏也。</td></tr></tbody></table><h2>56 旅卦 火山旅 离上艮下 </h2><p data-pid="mf4ds4RZ">旅：小亨，旅贞吉。</p><p data-pid="7wusnNJl"><b>《彖》曰：</b>旅，小亨。柔得中乎外，而顺乎刚，止而丽乎明，是以小亨，旅贞吉也。旅之时 义大矣哉！</p><p data-pid="YgXyBcAi"><b>《象》曰：</b>山上有火，旅。君子以明慎用刑而不留狱。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：旅琐琐，斯其所取灾。</td><td>《象》曰：旅琐琐，志穷灾也。</td></tr><tr><td>六二：旅即次，怀其资，得童仆，贞。</td><td>《象》曰：得童仆贞，终无尤也。</td></tr><tr><td>九三：旅焚其次，丧其童仆，贞厉。</td><td>《象》曰：旅焚其次，亦以伤矣。以旅与下，其义丧也。</td></tr><tr><td>九四：旅于处，得其资斧，我心不快。</td><td>《象》曰：旅于处，未得位也。得其资斧，心未快也。</td></tr><tr><td>六五：射雉，一矢亡，终以誉命。</td><td>《象》曰：终以誉命，上逮也。</td></tr><tr><td>上九：鸟焚其巢，旅人先笑后号咷。丧牛于易，凶。</td><td>《象》曰：以旅在上，其义焚也。丧牛于易，终莫之闻也。</td></tr></tbody></table><h2>57 巽卦 巽为风 巽上巽下 </h2><p data-pid="inHGt3JH">巽：小亨。利有攸往，利见大人。</p><p data-pid="ew-IXzre"><b>《彖》曰：</b>重巽以申命。刚巽乎中正而志行。柔皆顺乎刚，是以小亨，利有攸往，利见大 人。</p><p data-pid="BK0-91l1"><b>《象》曰：</b>随风，巽。君子以申命行事。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：进退，利武人之贞。</td><td>《象》曰：进退，志疑也。 利武人之贞，志治也。</td></tr><tr><td>九二：巽在床下，用史巫纷若，吉，无咎。</td><td>《象》曰：纷若之吉，得中也。</td></tr><tr><td>九三：频巽，吝。</td><td>《象》曰：频巽之吝，志穷也。</td></tr><tr><td>六四：悔亡，田获三品。</td><td>《象》曰：田获三品，有功也。</td></tr><tr><td>九五：贞吉，悔亡，无不利。无初有终。先庚三日，后庚三日，吉。</td><td>《象》曰：九五之吉，位 正中也。</td></tr><tr><td>上九：巽在床下，丧其资斧，贞凶。</td><td>《象》曰：巽在床下，上穷也。丧其资斧，正乎凶也。</td></tr></tbody></table><h2>58 兑卦 兑为泽 兑上兑下 </h2><p data-pid="TMowP5xq">兑：亨，利贞。</p><p data-pid="XdMB_D88"><b>《彖》曰：</b>兑，说也。刚中而柔外，说以利贞，是以顺乎天而应乎人。说以先民，民忘其 劳。说以犯难，民忘其死。说之大，民劝矣哉。</p><p data-pid="S5bgnZPS"><b>《象》曰：</b>丽泽，兑。君子以朋友讲习。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：和兑，吉。</td><td>《象》曰：和兑之吉，行未疑也。</td></tr><tr><td>九二：孚兑，吉，悔亡。</td><td>《象》曰：孚兑之吉，信志也。</td></tr><tr><td>六三：来兑，凶。</td><td>《象》曰：来兑之凶，位不当也。</td></tr><tr><td>九四：商未宁，介疾有喜。</td><td>《象》曰：九四之喜，有庆也。</td></tr><tr><td>九五：孚于剥，有厉。</td><td>《象》曰：孚于剥，位正当也。</td></tr><tr><td>上六：引兑。</td><td>《象》曰：上六引兑，未光也。</td></tr></tbody></table><h2>59 涣卦 风水涣 巽上坎下 </h2><p data-pid="OeP7xlsX">涣：亨。王假有庙。利涉大川，利贞。</p><p data-pid="Mx_5waCm"><b>《彖》曰：</b>涣，亨。刚来而不穷，柔得位乎外而上同。王假有庙，王乃在中也。利涉大川， 乘木有功也。</p><p data-pid="4XUdcpsK"><b>《象》曰：</b>风行水上，涣。先王以享于帝，立庙。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：用拯马壮，吉。</td><td>《象》曰：初六之吉，顺 也。</td></tr><tr><td>九二：涣奔其机，悔亡。</td><td>《象》曰：涣奔其机，得愿也。</td></tr><tr><td>六三：涣其躬，无悔。</td><td>《象》曰：涣其躬，志在外也。</td></tr><tr><td>六四：涣其群，元吉。涣有丘，匪夷所思。</td><td>《象》曰：涣其群，元吉，光大也。</td></tr><tr><td>九五：涣汗，其大号涣，王居，无咎。</td><td>《象》曰：王居无咎，正位也。</td></tr><tr><td>上九：涣其血，去逖出，无咎。</td><td>《象》曰：涣其血，远害也。</td></tr></tbody></table><h2>60 节卦 水泽节 坎上兑下 </h2><p data-pid="YycR8opn">节：亨。苦节不可贞。</p><p data-pid="PD3nEv-H"><b>《彖》曰：</b>节，亨。刚柔分而刚得中。苦节不可贞，其道穷也。说以行险，当位以节，中正以通。天地节而四时成。节以制度，不伤财，不害民。</p><p data-pid="50wtMK0o"><b>《象》曰：</b>泽上有水，节。君子以制数度，议德行。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：不出户庭，无咎。</td><td>《象》曰：不出户庭，知通塞也。</td></tr><tr><td>九二：不出门庭，凶。</td><td>《象》曰：不出门庭凶，失时极也。</td></tr><tr><td>六三：不节若，则嗟若，无咎。</td><td>《象》曰：不节之嗟，又谁咎也？</td></tr><tr><td>六四：安节，亨。</td><td>《象》曰：安节之亨，承上道也。</td></tr><tr><td>九五：甘节，吉，往有尚。</td><td>《象》曰：甘节之吉，居位中也。</td></tr><tr><td>上六：苦节，贞凶，悔亡。</td><td>《象》曰：苦节贞凶，其道穷也。</td></tr></tbody></table><h2>61 中孚卦 风泽中孚 巽上兑下 </h2><p data-pid="XJ3OZbr_"> 中孚：豚鱼，吉，利涉大川，利贞。</p><p data-pid="kP6kvuMN"><b>《彖》曰：</b>中孚，柔在内而刚得中。说而巽，孚乃化邦也。豚鱼吉，信及豚鱼也。利涉大 川，乘木舟虚也。中孚以利贞，乃应乎天也。</p><p data-pid="vNkY9Nn1"><b>《象》曰：</b>泽上有风，中孚。君子以议狱缓死。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：虞吉，有它不燕。</td><td>《象》曰：初九虞吉， 志未变也。</td></tr><tr><td>九二：鸣鹤在阴，其子和之。我有好爵，吾与尔靡之。</td><td>《象》曰：其子和之，中心愿也。</td></tr><tr><td>六三：得敌，或鼓或罢，或泣或歌。</td><td>《象》曰：可鼓或罢，位不当也。</td></tr><tr><td>六四：月几望，马匹亡，无咎。</td><td>《象》曰：马匹亡，绝类上也。</td></tr><tr><td>九五：有孚挛如，无咎。</td><td>《象》曰：有孚挛如，位正当也。</td></tr><tr><td>上九：翰音登于天，贞凶。</td><td>《象》曰：翰音登于天，何可长也。</td></tr></tbody></table><h2>62 小过卦 雷山小过 震上艮下 </h2><p data-pid="Kg0ufK3f">小过：亨，利贞。可小事，不可大事。飞鸟遗之音。不宜上，宜下，大吉。</p><p data-pid="lfpVvuFX"><b>《彖》曰：</b>小过，小者过而亨也。过以利贞，与时行也。柔得中，是以小事吉也。刚失位而 不中，是以不可大事也。有飞鸟之象焉，有飞鸟遗之音。不宜上，宜下，大吉，上逆而下顺 也。</p><p data-pid="MpxpFyf3"><b>《象》曰：</b>山上有雷，小过；君子以行过乎恭，丧过乎哀，用过乎俭。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：飞鸟以凶。</td><td>《象》曰：飞鸟以凶，不可如何也。</td></tr><tr><td>六二：过其祖，遇其妣。不及其君，遇其臣。无咎。</td><td>《象》曰：不及其君，臣不可过也。</td></tr><tr><td>九三：弗过防之，从或戕之，凶。</td><td>《象》曰：从或戕之，凶如何也。</td></tr><tr><td>九四：无咎。弗过遇之，往厉必戒，勿用永贞。</td><td>《象》曰：弗过遇之，位不当也。往厉必戒，终不可长也。</td></tr><tr><td>六五：密云不雨，自我西郊。公弋取彼在穴。</td><td>《象》曰：密云不雨，已上也。</td></tr><tr><td>上六：弗遇过之，飞鸟离之，凶，是谓灾眚。</td><td>《象》曰：弗遇过之，已亢也。</td></tr></tbody></table><h2>63 既济卦 水火既济 坎上离下 </h2><p data-pid="UH05RAyk">既济：亨小，利贞。初吉终乱。</p><p data-pid="6o-ehOJG"><b>《彖》曰：</b>既济亨，小者亨也。利贞，刚柔正而位当也。初吉，柔得中也。终止则乱，其道穷也。</p><p data-pid="5ajupmTD"><b>《象》曰：</b>水在火上，既济。君子以思患而预防之。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初九：曳其轮，濡其尾，无咎。</td><td>《象》曰： 曳其轮，义无咎也。</td></tr><tr><td>六二：妇丧其茀，勿逐，七日得。</td><td>《象》曰：七日得，以中道也。</td></tr><tr><td>九三：高宗伐鬼方，三年克之，小人勿用。</td><td>《象》曰：三年克之，惫也。</td></tr><tr><td>六四：繻有衣袽，终日戒。</td><td>《象》曰：终日戒，有所疑也。</td></tr><tr><td>九五：东邻杀牛，不如西邻之禴祭，实受其福。</td><td>《象》曰：东邻杀牛，不如西邻之时也。 实受其福，吉大来也。</td></tr><tr><td>上六：濡其首，厉。</td><td>《象》曰：濡其首厉，何可久也。</td></tr></tbody></table><h2>64 未济卦 火水未济 离上坎下 </h2><p data-pid="kI8S9Fzr">未济：亨。小狐汔济，濡其尾，无攸利。</p><p data-pid="B4mfBMY2"><b>《彖》曰：</b>未济，亨；柔得中也。小狐汔济，未出中也。濡其尾，无攸利；不续终也。虽不 当位，刚柔应也。</p><p data-pid="t5Q2q630"><b>《象》曰：</b>火在水上，未济。君子以慎辨物居方。</p><table data-draft-node="block" data-draft-type="table" data-size="normal" data-row-style="normal"><tbody><tr><td>初六：濡其尾，吝。</td><td>《象》曰：濡其尾，亦不知极也。</td></tr><tr><td>九二：曳其轮，贞吉。</td><td>《象》曰：九二贞吉，中以行正也。</td></tr><tr><td>六三：未济，征凶，利涉大川。</td><td>《象》曰：未济征凶，位不当也。</td></tr><tr><td>九四：贞吉，悔亡，震用伐鬼方。三年有赏于大国。</td><td>《象》曰：贞吉悔亡，志行也。</td></tr><tr><td>六五：贞吉，无悔。君子之光，有孚，吉。</td><td>《象》曰：君子之光，其晖吉也。</td></tr><tr><td>上九：有孚于饮酒，无咎。濡其首，有孚失是。</td><td>《象》曰：饮酒濡首，亦不知节也。</td></tr></tbody></table><p data-pid="K3TBDQpY">《易经》学习不能走捷径，卦辞、爻辞、彖辞、象辞要时常拿出来揣摩诵读一番。虽说“书读百遍其义自现”，但《易经》的学习真不是简单诵读就能读懂的，但是如果你不去读不去学就一定不会，虽说学了不一定会，但是学会收益终身。</p><p data-pid="9xNd4Udu"> 希望每个学易的友友们，在学易的道路上，都能有所收获！</p></div>